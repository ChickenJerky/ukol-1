Založíme si zhruba asi tak 0,5 centimetru na dvou protilehlých stranách, můžeme přežehlit, a poté prošijeme rovným stehem.
Sklady provedeme dle rozpisu na obrázku, ideální jsou alespoň 3 sklady. Ty si přežehlíme, aby pěkně držely složené.
Z obou nezapošitých stran založíme cca 1,5 cm a přišijeme, vznikne nám tunýlek, kterým protáhneme gumičku.
Roušku můžeme také udělat ze dvou vrstev látky, sešijeme k sobě dva stejné čtverce, v jednom z rohů ponecháme nedošité místo, kterým otočíme látku na líc, poté seskládáme stejně, opět 3 sklady.
Můžeme si místo gumiček vytvořit tkaloun, který lépe zvládne vyváření (pokud nemáme koupený) cca 1 m látky o šíři 3 cm, založíme po 0,5 cm dovnitř látky, viz obrázek (barevná látka), vložíme zhruba doprostřed ušitou roušku a prošijeme jako celek na stroji.
